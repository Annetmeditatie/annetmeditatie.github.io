
# MEDITATIE & Schilderen
## Tijd Voor Jezelf 



Het mediteren brengt je dichter bij jezelf. Het is jouw ervaring, beleving of stilte. 
Sinds 2 jaar geeft Annet van de Bank Meditatie& schilderen op de Onlandseweg in Paterswolde. In een rustige omgeving met   uitzicht op een mooi stuk land. Wat ook de mogelijkheid biedt om  in de natuur te mediteren.
 Meditatie geeft rust en ontspanning en het helpt jezelf beter te leren kennen en te voelen. In deze tijd  zijn we veel buiten onszelf aan het ontdekken, maar er is binnen in onszelf ook veel te ontdekken. Vaak gunnen we onszelf geen tijd om aandacht te geven aan wat er werkelijk toe doet.
 
 Het mediteren gaat langs de energiepunten op of bij het lichaam.  Dat wil zeggen dat je gedurende de meditatie je concentreert op die punten. Bij een beginners groep zijn het korte meditaties van 5 a  10 minuten. Later als men meer gewend is en men  zich beter kan concentreren op deze manier worden de meditaties langer.  Na 1 of 2 meditaties maken we in 10 minuten een tekening  met krijt(olie of water). In deze tekening geven we expressie aan onze meditatie. Het accent ligt op het mediteren. Je hoeft hier dus geen tekenervaring voor te hebben. Het is jouw beleving, het is jouw tekening.
 
In 2005 is Annet begonnen met een opleiding voor mediteren.  Zij mediteert nog steeds en  volg regelmatig themaweekenden. Dit blijft  verrijken. Van het begin af aan is ze zelf begonnen met het tekenen van haar meditaties. Het hielp  enorm om de ervaringen te verwerken en  meer eigen te maken.  

THEMA : ZIEKTE EN ONGEMAK  
Wanneer je door ziekte niet meer kan doen wat je wil doen, wat je gewoon bent te doen, raak je verstoord.  
Vaak wil je er helemaal niet aan denken dat je iets niet kan of  je kan aan niets anders denken. 
Deze korte cursus geeft een handreiking hoe je bewust met ziekte en ongemak om kan gaan. Met meditatieoefenigen, ontspanningsoefeningen en schilderen.
